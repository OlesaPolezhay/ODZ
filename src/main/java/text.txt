Широке використання інформаційних технологій у всіх сферах життя суспільства робить досить актуальною проблему захисту інформації від злочинних зазіхань зловмисників в широкому розумінні: відносно її користувачів, інформаційних ресурсів, каналів передачі даних тощо. Концентрація інформації в комп'ютерах (аналогічно концентрації готівки в банках) змушує одних усе більш посилювати пошуки шляхів доступу до інформації, а інших, відповідно, посилювати контроль над нею з метою захисту.
Інформаційна безпека призначена для захисту конфіденційності, цілісності та доступності інформації від тих, хто має зловмисні наміри використовувати її різними способами. Це набір методів, які використовуються для керування інструментами та політиками для запобігання та виявлення інформації, що зберігається на цифрових або нецифрових носіях. Термін «інформаційна безпека» схожий (їх часто плутають) з терміном «кібербезпека», але інформаційна безпека (ІБ) є важливою частиною кібербезпеки (тобто останнє поняття є ширшим), і виключно стосується процесів, призначених для захисту даних. Кібербезпека – це більш загальний термін, який включає інформаційну безпеку як важливу її складову.
Складність створення системи захисту інформації визначається тим, що дані можуть бути викрадені з комп'ютера (скопійовані), одночасно залишаючись на місці. Цінність деяких даних полягає у володінні ними, а не в їх знищенні або зміні. Забезпечення безпеки інформації – справа дорога, і не стільки через витрати на закупівлю та /або установку різних технічних (апаратних) або програмних засобів, скільки через те, що важко кваліфіковано визначити межі розумної безпеки і відповідної підтримки системи в працездатному стані.
Об’єктами зазіхань можуть бути як самі матеріальні технічні засоби (комп'ютери і периферія), так і програмне забезпечення і бази даних. У процесі розвитку технологій електронних платежів, «безпаперового» документообігу серйозний збій локальних мереж може паралізувати роботу цілих підприємств, що призведе до відчутних збитків. Забезпечення безпеки інформації у комп'ютерних мережах припускає створення перешкод для будь-яких несанкціонованих спроб розкрадання або модифікації даних, що передані у мережі.
У наші дні інформація відіграє важливу роль у повсякденному житті кожної людини. Інформація генерується в різних формах: від даних смартфонів до квитанцій про транзакції та покупки. Це відкриває широкі можливості для крадіжки інформації; тому інформаційна безпека є необхідністю. Але як інформаційна безпека розвивалася протягом багатьох років?
1960-ті роки: Безпека офлайн-сайтів. Інформаційна безпека була обмежена точками доступу, де зберігалися комп’ютери, оскільки раніше вони були великими та потребували величезної площі для зберігання та експлуатації. На терміналах було встановлено кілька рівнів захисту у вигляді паролів та інших заходів безпеки.
1970-ті роки: Еволюція персонального комп’ютера та хакерів. У той час не існувало великої глобальної мережі, яка б під’єднувала кожен пристрій. Лише великі організації, особливо уряди, почали під’єднувати комп’ютери через телефонні лінії (рис. 1.1), і люди почали шукати різні способи перехоплення інформації, що надходила через ці телефонні лінії, щоб викрасти дані. Ці групи людей стали першими хакерами.
1980-ті роки: еволюція кіберзлочинності. Коли люди знаходили різні способи проникнення в комп’ютерні системи, хакерство та інші форми кіберзлочинності стрімко зросли в цьому десятилітті, але протидії хакерським атакам не було. Зокрема у США багато урядових і військових структур були жертвами цих злочинів із втратою понад мільйонів доларів. Тож у відповідь на атаки уряд починав просто переслідувати хакерів.
1990-ті роки: «хакерство» стає організованою злочинністю. Після того, як у 1989 році всесвітня павутина стала доступною, люди почали розміщувати свою особисту інформацію в Інтернеті; хакери побачили в цьому потенційне джерело доходу та почали викрадати дані людей і урядів через Інтернет. Брандмауери та антивірусні програми допомогли захистити від цього, але Інтернет був здебільшого незахищеним, а хакери знаходили різні способи проникнення на цільові пристрої.
2000-ні: кіберзлочинність стає серйозною проблемою. Хакерство не вважалося серйозною проблемою наприкінці 80-х, але з розвитком хакерства та його небезпек уряди почали переслідувати кіберзлочинців. Було вжито суворих заходів проти кіберзлочинців: для вирішення проблем, пов’язаних із будь-якою формою кіберзлочинності, були створені осередки кібербезпеки.
